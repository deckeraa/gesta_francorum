Itaque Turcī habitantēs in castellō intrā urbem bellābant nōbīscum diē noctūque, et nihil aliud dissēparābat nōs nisi arma. Videntēs hoc nostrī, quod nōn possent diū haec patī, quoniam quī habēbat pānem nōn licēbat eī mandūcāre, et quī habēbat aquam nōn licēbat bibere, fēcērunt mūrum inter nōs et ipsōs petrā et calce, et aedificāvērunt castellum et māchinās, ut sēcūrī essent.

