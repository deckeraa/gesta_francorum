Vidēns vērō dux quod nūlla via pateret per quam posset condūcere hās gentēs usque Nicēnam cīvitātem, quoniam per illam viam, per quam prius aliī trānsierant, nōn posset modō tanta gens trānsīre, mīsit ante sē tria mīlia hominum cum secūribus et gladiīs, quī incīdissent et aperīrent hanc viam, quae patefacta stāret nostrīs peregrīnīs usque Nicēnam urbem. Quae via fuit aperta per angustam et nimis immēnsam montānam, et faciēbant retrō per viam crucēs ferreās ac ligneās, quās pōnēbant super stīpitēs, ut eās nostrī peregrīnī cognōscerent.
