Novissimē vērō congregātī omnēs maiōrēs nātū, quī Cōnstantīnopolī erant, timentēs, nē suā prīvārentur patriā, repperērunt in suīs cōnsiliīs atque ingeniōsīs schemātibus, quod nostrōrum ducēs, comitēs, seu omnēs maiōrēs imperātōrī sacrāmentum fidēliter facere dēbērent, quī omnīnō prohibuērunt, dīxēruntque: 'Certē indignī sumus, atque iniūstum nōbīs vidētur ullātenus eī sacrāmentum iūrāre.' Forsitan adhūc ā nostrīs maiōribus saepe dēlūsī erimus.
