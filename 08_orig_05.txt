Nōn multō post audīvimus nūntiōs dē exercitū hostium nostrōrum, Turcōrum, Pūblicānōrum, Angulānōrum, Azimītārum, et aliārum plūrimārum nātiōnum gentīlium, quās numerāre neque nōmināre nesciō. Statimque adūnāvērunt sē omnēs maiōrēs nostrī simul, tenuēruntque concilium, dīcentēs: "Quoniam sī Boamundus potuerit adquīrere cīvitātem aut per sē aut per aliōs, nōs ūnā libentī corde ultrō eī dōnāmus, eō tenōre ut sī imperātor vēnerit nōbīs in adiūtōrium et omnem conventiōnem nōbīs, sīcut prōmīsit et iūrāvit attendere voluerit, nōs eī eam iūre reddēmus; sīn autem, Boamundus eam in suam habeat potestātem."
