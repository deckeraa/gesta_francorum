Tancredus vērō et Richardus dē Prīncipātū propter iūsiūrandum imperātōris latenter trānsfretāvērunt Brāchium, et ferē omnis gēns Boamundī iuxtā illōs. Et mox exercitus comitis Sānctī Egidīī appropinquāvit Cōnstantīnopolī. Comes vērō remānsit ibi cum ipsā suā gente. Vir itaque prūdēns Boamundus remānsit cum imperātōre, ut cum eō cōnsilium acciperet, quōmodo mandārent mercātum gentibus quae erant ultrā Nicēnam cīvitātem. Dux itaque Godefridus īvit prius Nīcomēdīam simul cum Tancredō, et aliīs omnibus, fuēruntque ibi per trēs diēs.
