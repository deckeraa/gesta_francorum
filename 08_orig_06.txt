Mox itaque Boamundus coepit humiliter amīcum suum cotīdiānā dēprecārī petītiōne, prōmittendō humillimā, maximā et dulciā, in hunc modum: "Ecce vērē tempus modo habēmus idōneum, in quō possumus operārī quicquid bonī volumus; ergō adiuvet mē nunc amīcus meus Pirus." Quī satis gāvīsus dē nūntiō, ait sē illum adiuvāre omnīnō sīcut agere dēbēret. Nocte itaque veniente proximā, mīsit cautē fīlium suum pignus Boamundō, ut sēcūrior fieret dē introitū urbis. Mīsit quoque eī verba in hunc modum: "ut in crāstinum omnem Francōrum gentem praeconiāre atque summovēre faciat, quod in Saracēnōrum terram depredārī vadat, dissimulāns ac deinde celeriter revertātur per dextram montāneam: "Ego vērō," ait, "ērō intentiōne ērēctā praestōlāns illa agmina, eaque recipiam in turrēs, quās in meā habeō potestāte ac custōdiā."
