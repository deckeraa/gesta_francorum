Crāstinā autem diē videntēs Turcī, quod maiōrēs nostrī dēessent et quod praeterītā diē īvissent ad portum, praeparāvērunt sē et iērunt obviam illīs venientibus ē portū. Tunc videntēs comitem et Boamundum venientēs et condūcentēs illam gentem, mox coepērunt strīdere et garrīre ac clāmāre vehementissimō clāmōre, circumcingendō undique nostrōs iaculandō, sagittandō, vulnerandō, et crūdēliter dētruncandō.
